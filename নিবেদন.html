<!DOCTYPE html>
<html>
<head>
    <title>ভট্টপল্লীবাশিষ্ঠবংশপরিচয় </title>
</head>
<body>

<h1><center>নিবেদন</center></h1>
একটি কর্ত্তব্য এ সংস্করণে করা হয় নাই, উহা অমদিগের স্বগ্রামবাসী বিভিন্ন-বিভিন্ন ঋষিবংশসম্ভুত মহনীয়কীর্ত্তি মহামান্য কুটুম্বনারায়ণগণের পরিচয়প্রদান। আমরা তাঁহাদের, তাঁহারা আমাদের শোণিতসম্পর্ক ওতপ্রোত আত্মীয়তা অবিচ্ছিন্ন উহা দেখান হয় নাই, গ্রন্থ অসম্পূর্ণ হইয়াছে। কারণ কিন্তু আর কিছুই নহে, কেবল উপকরণ সংগ্রহের অভাব। তাই করযোড়ে তাঁহাদিগের নিকট নিবেদন তাঁহারা যেন এ ত্রুটি মার্জ্জনা করেন। যদি ভগবান্‌ দয়া করেন, গ্রন্থখানি সকলের সহানুভূতি পায়, দ্বিতীয় সংস্করণে তাঁহারা যেন সাহায্য করেন, আমরা যেন তাঁহাদের পরিচয় দিয়া গ্রন্থখানিকে সম্পূর্ণ করিয়া আনন্দ লাভ করিতে পারি। এই নিবেদন আমাদিগের কাঁটালপাড়া, হালিশহর ও আঁড়িয়াদহ নিবাসী জ্ঞাতিমহাশয়গণদিগের গুপ্ত ক্ষেত্রেও প্রয়োজ্য। তাহাদের পরিচয়েরও ইহাতে অনবস্থানের ঐ একই কারণ উপকরণ সংগ্রহাভাবে। তাঁহারা যেন সহানুভূতি দেখান, আমরা আমাদের গ্রন্থখানিকে ২য় সংস্করণেই উহাদের পরিচয়ে যেন সমৃদ্ধ করিতে পারি। 
\begin{FlushRight}
ইতি -<br>
নিবেদক-<br>
নারায়ণস্মৃতিসমিতির সম্পাদকদ্বয়। 
\end{FlushRight}

</body>